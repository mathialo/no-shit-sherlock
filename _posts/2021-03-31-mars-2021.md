---
title: "Månedens Sherlock: Erna Solberg (H)"
layout: post
---

Denne måneden har vært preget av pandemiens tredje bølge, og store andeler av muterte varianter,
[som gjorde sitt inntog i Norge etter Jul](https://www.fhi.no/contentassets/8a971e7b0a3c4a06bdbf381ab52e6157/vedlegg/2021/ukerapport-for-uke-1-04.01-10.01-2021.pdf),
gjør at smittetrykket har vært større enn noen gang.

Og samtidig som utesteder og treningssentre har holdt stengt mange steder, har reglene for
innreisekarantene lenge sett ut som en skive Jarlsberg.

I begynnelsen av Mars, før
[sushigate](https://www.nrk.no/norge/erna-solberg-og-familien-brot-smittereglene_-_-beklager-1.15422762)
og [la-dem-spise-kake](https://tv.nrk.no/se?v=NNFA17031221&t=600s), uttalte Solberg til NRK at

> Så er nok utfordringen vår at vi har vært kanskje litt for tillitsbasert i noen deler. Det viser
> seg nok at alle som har kommet til Norge, både nordmenn og arbeidsinnvandrere, ikke alltid har
> fulgt smittevernreglene godt nok
>
> Erna Solberg

Og selv om Erna "jeg ville ikke brukt de ordene" Solberg tar et noe ventet nivå av forbehold i
innrømmelsen vil NSS-komitéen likevel gratulere Solberg som månedens Sherlock, og samtidig nominere
statsministeren til NSS-prisen 2021.


## Hederlige omtaler

NSS-komitéen retter i tillegg en spesiell oppmerksomhet mot

 * Politisk kommentator i NRK, Magnus Takvam, kan opplyse om at (stor misnøye blant ansatte i
   offentlig sektor kan føre til
   streik)[https://www.nrk.no/ytring/stor-misnoye-kan-fore-til-streik-i-offentlig-sektor-1.15427928].
 * E24 skriver ("folk med trygg jobb, egen bolig og lån i banken er koronakrisens økonomiske vinnere. De som har minst fra før, kan tape mest.")[https://e24.no/norsk-oekonomi/i/kRmW09/vil-koronapandemien-fordele-rikdom-mer-eller-mindre-jevnt-dette-mener-oekonomene]
