---
title: "Månedens Sherlock: Espen Nakstad"
layout: post
---

I forbindelse med de sterkere innstramningene i Nordre Follo og Oslo-regionen ble [Vinmonopolet
stengt for første gang under pandemien](https://direkte.vg.no/coronaviruset/news/vinmonopolet-stenges-i-perioden-2301-3101-i-ti-kommuner.xhonh94V9).
Ikke veldig overraskende førte dette til at Osloboere dro til nabokommuner for å kjøpe alkohol, og
at befolkningen rundt Oslo tok en ekstra polferd i tilfelle polet skulle bli stengt hos de også, som
førte til [lange polkøer i blant annet Bærum og Lillestrøm](https://www.budstikka.no/bekkestua/folk-i-lang-polko-pa-bekkestua/577726!/).

Alle som husker [hamstringsrunden i Mars](https://www.nrk.no/norge/dette-hamstret-vi-da-koronapandemien-kom-til-norge-1.14957404),
eller [treningsmigrasjonen i November](https://e24.no/naeringsliv/i/0KKmxo/oslo-folk-til-baerum-for-aa-trene) burde sett
disse køene komme fra lang avstand. Det kom tilsynelatende som et sjokk på styresmaktene.

I lys av disse begivenhetene kunne [assisterende helsedirektør Espen Rostrup Nakstad uttale](https://www.vg.no/nyheter/innenriks/i/kRpKWX/vinmonopolet-om-aapningen-tror-dette-bidrar-til-redusert-smittespredning):

> Vårt råd, etter å ha tatt en ny vurdering av det, også i lys av det som skjedde i helgen, er at vi
> kan få et problem med at folk reiser lenger og lenger ut for å komme til et Vinmonopol, dersom det
> er stengt
>
> Espen Rostrup Nakstad

NSS-komitéen vil derfor gratulere Espen Rostrup Nakstad med utnevnelsen som månedens Sherlock, og
nominasjonen til NSS-prisen 2021.


## Hederlige omtaler

NSS-komitéen bemerker en usedvanlig sterk start på det nye året, og vil rette en spesiell
oppmerksomhet mot følgende:

 * Christian Tybring-Gjedde (Frp), som i September 2020 nominerte daværende president Donald J. Trump til Nobels fredspris, sier etter stormingen av Kapitolen at en eventuell fredspris til Trump [ville vært litt upassende](https://www.aftenposten.no/norge/politikk/i/jBOxqL/tybring-gjedde-en-fredspris-til-trump-naa-ville-staatt-i-grell-kontra), og at mannen [virker som er i mental ubalanse](https://www.nrk.no/urix/tybring-gjedde_-virker-som-trump-er-i-mental-ubalanse-1.15316415)
 * Marjan Nadim ved Institutt for Samfunnsforskning kan slå fast at [en liten gruppe lavt utdannede menn dominerer opphetede nettdebatter](https://www.aftenposten.no/kultur/i/wev0Od/en-liten-gruppe-lavt-utdannede-menn-dominerer-opphetede-nettdebatter)
 * Inga Marte Thorkildsen (SV) innrømmer at å øke lønnsforsjeller i Oslo-skolen [var uklokt](https://www.nrk.no/osloogviken/tar-selvkritikk-etter-lonnsfest-i-oslo-skolen-1.15249055)
 * Mindshare har nylig gjennomført en undersøkelse for Helsedirektoratets som konkluderer med at [nordmenn holder mer avstand når smitten tar seg til](https://www.helsedirektoratet.no/nyheter/vi-holder-mer-avstand)

