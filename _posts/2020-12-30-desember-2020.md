---
title: "Månedens Sherlock: Paal Pedersen (H), Marianne Landaas (H) og Bjørn Magne Pedersen (H)"
layout: post
---

Formueskatten i Bø kommune blir fra nyttår redusert fra 0.85 til 0.35 prosent - landets laveste
nivå. Dette har ført til at [flere rikfolk har meldt flytting nordover](https://www.nrk.no/nordland/her-sjekker-du-skattelistene-til-de-nye-millionaerene-i-bo-i-vesteralen-1.15278443).
Nå anmoder derimot Høyres sentralstyde (ved statssekretær Paal Pedersen) om at [nedsatt skattenivå
kan bety mindre inntekter for kommunen](https://www.vg.no/nyheter/innenriks/i/BlrKow/hoeyre-advarer-sine-egne-mot-boe-grep).

> Når man setter ned satsen på formueskatten kan det føre til mer aktivitet og verdiskaping, men det kan samtidig føre til en kraftig reduksjon i inntektene hvis man ikke får disse kompensert
>
> Paal Pedersen (H)

Ifølge Persen er skatt et ["sammensatt og komplisert system"](https://www.vg.no/nyheter/innenriks/i/BlrKow/hoeyre-advarer-sine-egne-mot-boe-grep),
så om alle komunnene setter ned skattene sine betyr ikke det automatisk at alle kommunene får mer inntekter.

Flere Høyre-ordførere har også kunnet melde om dette banebrytende funnet. [VG skriver](https://www.vg.no/nyheter/innenriks/i/BlrKow/hoeyre-advarer-sine-egne-mot-boe-grep):

> Både Tvedestrand-ordfører Marianne Landaas (H) og Gildeskål-ordfører Bjørn Magne Pedersen (H)
> påpekte overfor VG at dersom flere kommuner kutter formuesskatten, vil effekten forsvinne. Da vil
> de pengesterke personene få flere kommuner å velge mellom, og de enkelte kommunene kan komme til å
> tape store summer uten særlig gevinst.

NSS-komitéen vil derfor gratulere Statssekretær Paal Pedersen og ordførere Marianne Landaas og Bjørn Magne Pedersen med
utnevnelsen som månedens Sherlock, og nominasjonen til NSS-prisen 2021.


## Hederlige omtaler

NSS-komitéen vil også rette en hederlig omtale til følgende:

 * SSB kan melde at antall inngåtte ekteskap sommeren 2020 er [lavere enn
   vanlig](https://www.ssb.no/befolkning/artikler-og-publikasjoner/ingen-okning-i-separasjoner-under-koronapandemien).
   Det viser seg at når det er en pandemi og ulovlig å arrangere store fester, så er det færre som
   arrangerer store fester.
 * Kung Carl Gustaf kunne melde om at [Sveriges strategi for håndteringen har mislykkes](https://www.svt.se/nyheter/inrikes/kungen-jag-anser-att-vi-har-misslyckats).

