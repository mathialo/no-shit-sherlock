---
title: "Agurknyttsesongen 2021"
layout: post
---

Sommeren markerer tiden for ferie og ro, og ikke minst et nyhetsrom fylt med sommervikarer.
Stortinget har tatt ferie, erfarne journalister og kommentatorer er byttet med studenter, og
nyhetsbildet domineres av OL og hvilke veier det er mer trafikk på enn vanlig. NSS-komitéen har
derfor valgt å oppsummere årets agurknyttsesong i en felles post, og vil være tilbake med en
utdeling av Månedens Sherlock i august.

---

Thomas von Brasch fra SSB [uttalte i en
pressemelding](https://www.nettavisen.no/okonomi/gladmelding-fra-ssb-okonomien-skal-ta-seg-kraftig-opp/s/12-95-3424136330)
at økonomien vil gå bedre nå som økonomien kan åpne igjen.

> Nå har vi en synkende smittetrend, stadig flere blir vaksinert og vi har begynt på en gradvis
> gjenåpning av samfunnet. Dermed ligger alt til rette for at økonomien skal ta seg kraftig opp i
> tiden framover

---

Norstat, i en [undersøkelse bestilt av
NRK](https://www.nrk.no/livsstil/sexguide_-slik-har-koronapandemien-pavirket-sexlivet-vart-1.15470822),
kunne finne at sexlivet til nordmenn har endret seg under pandemien. Spesielt er det unge og single
som har hatt mye mindre sex enn vanlig, det viser seg at munnbind og 2 meters avstand er vanskelig å
kombinere med god one night stand

---

Tidligere [Månedens Sherlock, Espen Nakstad](../januar-2021) måtte ut i riksdekkende medier å
avklare [at man fremdeles kan bli smittet selv om man skulle være
fullvaksinert](https://www.nrk.no/norge/totalt-har-450-fullvaksinerte-fatt-pavist-koronaviruset-1.15564099),
da en 95% treffsikker vaksine ikke er 100% treffsikker. (Venstre faksimile NRK, høyre red.anm)

<img src="https://github.com/mathialo/no-shit-sherlock/raw/master/images/nakstad1.png" alt="drawing"
class="zoomable" style="width:48%;" /> <img
src="https://github.com/mathialo/no-shit-sherlock/raw/master/images/nakstad2.png" alt="drawing"
class="zoomable" style="width:48%;" />

---

Homoterapaut Ole Gramstad Jensen fra homoterapiorganisasjonen Til Helhet [var engstelig for at et
forbud mot homoterapi ville bety at han måtte legge ned homoterapiklinikken
sin](https://www.nrk.no/norge/forbud-mot-_homoterapi__-frykter-a-matte-legge-ned-virksomheten-1.15552976).
Til NRK uttalte Jensen at "verken statsministeren eller kultur- og likestillingsministeren ser ut
til å forstå rekkevidden av hva de foreslår". NSS-komitéen mistenker dog at det er _akkurat_ det de
gjør.

---

[Laagendalsposten
rapporterer](https://www.laagendalsposten.no/rundt-30-gjess-skutt-betydelig-farre-her-na/s/5-64-1022780?&session=79d753dc-9cf4-401f-a7fb-cf978f509207)
at det er merkbart  færre gjess i Kongsberg etter en episode der 30 gjess ble skutt.

---

Årets søkertall for høyere utdanning er publisert, og det viser seg at det er [flere ledige plasser
på petroliumsfag ved Universitetet i
Stavanger](https://www.nrk.no/rogaland/flere-ledige-studieplasser-pa-petroleumsfag-ved-universitetet-i-stavanger-1.15580217).
Det viser seg altså at unge arbeidstakere, med 40-50 yrkesaktive år foran seg, ikke søker seg inn
til en døende bransje vi må kvitte oss med dersom de tidligere nevnte arbeidstakerne i det hele tatt
skal rekke å bli pensjonister.
