---
title: "Månedens Sherlock: Bjørn Guldvog"
layout: post
---

Den regjeringsnedsatte Koronakommisjonen kunne denne måneden kunngjøre sine funn om Norges
pandemihåndtering, ett år etter den ble satt ned. Dommen var klar: Norge var dårlig forberedt, men
improviserte stort sett godt.

Med unntak av håndteringen av importsmitte, der [tidligere Månedens Sherlock](../mars-2021), samt statsminister i
Norge Erna Solberg kunne nok en gang understreke at [reglene var for
tillitsbaserte](https://www.aftenposten.no/norge/i/jBe2an/tar-selvkritikk-om-importsmitte).

Kommisjonen har likevel ikke hatt en enkel jobb. Ikke bare skal de felle en rettferdig dom over de
samme menneskene som gav dem livets rett i utgangspunktet, men da de spurte etter meldinger sendt
fra departementsråd Bjørn-Inge Larsens mobiltelefon var svaret noe overraskende: [de var slettet](https://www.aftenposten.no/norge/i/PR8obX/da-granskerne-kom-var-viktige-sms-er-og-notater-slettet-naa-maa-medarb).

Det var også mange av de viktigste notatene til Helsedirektør Bjørn Guldvog.

I et [møtereferat fra Koronakommisjonen 15. april](https://mm.aftenposten.no/dokumenter/2021-04-15_Referat%20fra%20intervju%20med%20helsedirekt%C3%B8r%20Guldvog.pdf) uttalte Bjørn Guldvog at

> Jeg skulle veldig gjerne ha dokumentert mer av dette. Det gjelder dels mine egne notater – jeg tok
> jo notater fortløpende disse dagene. Det hopet seg opp med papirer, og jeg hadde vanskeligheter
> med å sortere de ulike papirene fra hverandre. På et tidspunkt kastet jeg nok for mye av mine egne
> papirer. Jeg hadde ikke på det tidspunktet mapper og bøker som jeg brukte.

Videre sier Guldvog

> [I starten av pandeminen] hadde jeg mye løse papirer hvor jeg noterte løpende på møteinnkallinger
> ect., og _det innser jeg i ettertid at var uklokt_.

For den ekstraordinære innsikten om at å notere livsviktig informasjon om en pågående pandemi på
"møteinnkallinger et cetera" er _uklokt_ vil derfor NSS-komitéen utnevne Helsedirektør Bjørn Guldvog
som Månedens Sherlock for April 2021, og samtidig nominere Guldvog til NSS-prisen 2021.



## Hederlige omtaler

NSS-komitéen vil også rette en oppmerksomhet til

 * Eiendomsmegler Marita Husum Nilsen mener unge førstegangskjøpere i Oslo [burde se på muligheter
   utenfor sentrum](https://e24.no/norsk-oekonomi/i/dlElGj/faerre-boliger-ute-i-oslo-oppfordrer-unge-til-aa-kjoepe-utenfor-sentrum?referer=https%3A%2F%2Fwww.vg.no).
 * Erlend Vagnild Fuglum, direktør i Bryggeri- og drikkevareforeningen, melder til NRK at [salget av
   øl og brus har økt etter at grensa til Sverige ble stengt](https://www.nrk.no/norge/salget-av-ol-og-brus-har-okt-under-koronakrisen-1.15467983).
