---
layout: post
title: "No Shit, Sherlock 2020: Finanstilsynet"
---

Det er fort gjort å tenke at å komme seg inn på boligmarkedet som førstegangskjøper er en krevende
prosess. Man må stille med 15% av boligens verdi i egenkapital. Man kan ikke ha gjeld mer enn 5
ganger årsinntekt, inkludert studielån og kredittkort. Og mens boligprisene stiger ser man mot en
mållinje som stadig rykker lenger vekk.

Da er det godt at Finanstilsynet kan komme på banen og sette skapet på plass. En rykfersk rapport
kan nemlig fastslå at, hold dere fast, _førstegangskjøpere må ta opp mer lån enn andre
boligkjøpere._

Og ikke nok med det! En bank kan gi dispensasjon fra en eller fler av kravene til låntaker for en
viss andel av kundebasen sin, og sjokkerende nok er førstegangskjøpere overrepresentert i denne
gruppen.

Årets _"No shit, Sherlock"_-pris tildeles derfor Finanstilsynet for nybrottsarbeidet utført i
[Boliglånsundersøkelsen 2020](https://www.finanstilsynet.no/contentassets/283fc01171fb41a3bb618d2ee664ebc4/boliglansundersokelsen_2020.pdf),
for å påpeke at unge voksne i eller rett fra studier tilsynelatende ikke har millioner på bok, og
for bidraget til det offentlige ordskiftet generelt.

NSS-Komitéen gratulerer prisvinneren.
